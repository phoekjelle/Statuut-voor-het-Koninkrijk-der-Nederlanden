# Hoofdstuk 2. Handvest van Rechten
## § 1. Toepassing
### Artikel 7.
1. Dit Handvest van Rechten vormt de basis van de democratische rechtsstaat en samenleving in het Koninkrijk. Het waarborgt de fundamentele rechten van alle mensen en verzekert de democratische waardes van vrijheid, gelijkheid en menswaardigheid.
2. De staat moet de rechten in het Handvest respecteren, beschermen, bevorderen en waarmaken.
3. De rechten in het Handvest zijn onderworpen aan de beperkingen opgenomen in, of waarnaar wordt verwezen in § 4, dan wel elders in het Handvest.
### Artikel 8.
1. Het Handvest van Rechten is van toepassing op het gehele recht en bindt alle wetgevende, uitvoerende en rechtsprekende machten, en alle overheidsinstellingen.
2. Een bepaling in het Handvest bindt een natuurlijke of rechtspersoon indien, en voor zover, deze van toepassing is, met inachtneming van de aard van dat recht en de aard van enige uit dat recht voortvloeiende plicht.
3. Bij de toepassing van een bepaling in het Handvest op een natuurlijke of rechtspersoon ingevolge het tweede lid:
   - moet de rechter, teneinde gevolg te geven aan een recht in het Handvest, de regels van het gemeen recht toepassen, of indien nodig ontwikkelen, voor zover de wet geen gevolg geeft aan dat recht;
   - mag de rechter regels van het gemeen recht ontwikkelen om dat recht te beperken, mits de bepering in overeenstemming is met de voorwaardes in § 4 en de beginselen van de democratische rechtsstaat.
4. Een rechtspersoon heeft aanspraak op de rechten in het Handvest voor zover dat vereist is door de aard van die rechten en de aard van die rechtspersoon.
## § 2. Klasieke grondrechten
### Artikel 9.
1. Iedereen is voor de wet gelijk, en heeft recht op de gelijke bescherming door het recht.
2. Gelijkheid omvat het volle en gelijke genot van alle rechten en vrijheden. Teneinde de bestaande ongelijkheid te bestrijden, kunnen de landen bij of krachtens de wet maatregels treffen om de personen of categorieën personen die door discriminatie zijn achtergesteld, te bevorderen.
3. De staat mag niemand direct of indirect discrimineren op grond van ras, (huids)kleur, gender, geslacht, zwangerschap, burgerlijke staat, etniciteit, herkomst, seksuele geaardheid, leeftijd, handicap, religie, geweten, geloof, cultuur, taal of geboorte.
4. Geen persoon mag een ander direct of indirect discrimineren op de gronden in het derde lid opgesomd. De landen moeten wetgeving maken om discriminatie in de praktijk te voorkómen of te beleten.
5. Discriminatie op de gronden in het derde lid opgesomd is verboden, tenzij wordt vastgesteld dat deze proportioneel is ten opzichte van de in het tweede lid bedoelde positieve discriminatie.
### Artikel 10.
Ieder mens wordt in vrijheid en waardigheid geboren en heeft recht op eerbiediging en bescherming van die waardigheid.
### Artikel 11.
Iedereen heeft recht op leven; niemand mag wederrechtelijk van het leven worden beroofd.
### Artikel 12.
Niemand mag aan slavernij, horigheid of dienstbaarheid worden onderworpen.
### Artikel 13.
Niemand mag worden onderworpen aan de doodstraf of aan folteringen of onmenselijke of vernederende behandelingen of bestraffingen.
### Artikel 14.
Niemand mag tegen zijn wil worden gedwongen om arbeid te verrichten, tenzij deze arbeid of dienst:
 - deel uitmaakt van zijn door een rechter opgelegde straf;
 - van militaire aard is of, in geval van gewetensbezwaarden, de arbeid of dienst gevorderd in plaats van de verplichte militaire dienst;
 - gevorderd wordt in het geval van een noodtoestand of ramp die het leven of het welzijn van de gemeenschap bedreigt;
 - deel uitmaakt van zijn normale burgerplichten.
### Artikel 15.
1. Iedereen heeft recht op vrijheid en de veiligheid van zijn persoon. Niemand mag die vrijheid worden ontnomen, dan in de navolgende gevallen:
   - indien de betrokkene rechtmatig is gedetineerd ingevolge een strafrechtelijke veroordeling door de rechter;
   - 