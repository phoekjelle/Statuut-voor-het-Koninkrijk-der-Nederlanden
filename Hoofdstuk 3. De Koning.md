# Hoofdstuk 3. De Koning
### Artikel X. 
1. De Koning is het symbool van de natie en de eenheid van het volk; hij ontleent zijn positie aan de wil van het volk, bij wie de soevereine macht berust.
2. De Koning voert de regering van het Koninkrijk en van elk der landen. Hij is onschendbaar voor zover de ministers verantwoordelijk zijn.
3. De Koning wordt in Aruba, Curaçao en Sint Maarten vertegenwoordigd door de Gouverneur. De bevoegdheden, verplichtingen en verantwoordelijkheid van de Gouverneur als vertegenwoordiger van de regering van het Koninkrijk worden geregeld bij rijkswet of in de daarvoor in aanmerking komende gevallen bij algemene maatregel van rijksbestuur.
4. De Gouverneurskandidaat wordt door de Staten voorgedragen aan de Koning als hoofd van het Koninkrijk. De benoeming en het ontslag van de Gouverneur geschieden door de Koning als hoofd van het Koninkrijk. Op verdenking van wangedrag en met een tweederdemeerderheid van de leden kunnen de Staten de Gouverneur oneervol ontslaan. De rijkswet regelt hetgeen verder verband houdt met de benoeming en het (oneervolle) ontslag van de Gouverneur.



### Artikel 3.
1. De Koning is het symbool van de natie en de eenheid van het volk; hij ontleent zijn positie aan de wil van het volk, bij wie de soevereine macht berust.
2. Het koningschap vererft; Koning Willem I, Prins van Oranje-Nassau wordt als stamvader beschouwd.
3. Ten minste de Koning, zijn echtgenoot (echtgenote) en zijn kinderen zijn lid van het Koninklijk Huis.
4. Een organieke rijkswet:
   - bepaalt hoe het koningschap overgaat in buitengewone omstandigheden;
   - bepaalt de hoogte van het salaris van de Koning, dat van zijn echtgenoot (echtgenote) en dat van zijn kinderen die de leeftijd van 18 jaar bereikt hebben, maar geen van hen zal een andere vergoeding ontvangen dan hun salaris;
   - bepaalt wie de overige leden van het Koninklijk Huis zijn;
   - regelt de hoogte van de vergoedingen voor de door overige leden van het Koninklijk Huis gemaakte kosten wegens hun koninklijke verplichtingen;
   - regelt de overige voorzieningen voor de Koning;
   - regelt de waarneming van het koningschap in buitengewone omstandigheden.
#### Overgangsbepaling
Vóórdat de organieke rijkswet zoals bedoeld in het vierde lid zal zijn aangenomen, blijft de Grondwet voor het Koninkrijk in deze zaken voorzien.
