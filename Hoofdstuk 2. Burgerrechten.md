# Hoofdstuk 2. Burgerrechten
## § 1. Inleiding en toepassing
### Artikel 7. Rechten
De burgerrechten vormen de basis van de democratische rechtsstaat en samenleving in het Koninkrijk. Ze zijn onderverdeeld in klassieke en sociale burgerrechten:
- De klasieke burgerrechten zijn onschendbaar; de staat moet ze nakomen. Wel kunnen er bij wet beperkingen aan bepaalde klassieke burgerrechten gegeven worden.
- De sociale burgerrechten geven de staat de opdracht voor iedereen maatschappelijke voorzieningen te verschaffen. Ze kunnen niet direct in rechte worden afgedwongen.
### Artikel 8. Toepassing
1. Dit hoofdstuk is van toepassing op alle wetten binnen het Koninkrijk en bindt alle machten van de staat.
2. Een bepaling in dit hoofdstuk bindt een natuurlijke of rechtspersoon indien, en voor zover, deze toepasbaar is met inachtneming van de aard van het recht en de aard van enig door het recht opgelegde plicht.
2. Bij de toepassing van een bepaling in dit hoofdstuk op een natuurlijke of rechtspersoon ingevolge lid 2:
   - moet de rechter – teneinde gevolg te geven aan een recht in dit hoofdstuk – de regels van het gemeen recht toepassen, of indien nodig ontwikkelen, voor zover wetgeving hieraan geen gevolg geeft;
   - kan de rechter regels van het gemeen recht ontwikkelen om het recht te beperken, mits deze beperking in overeenstemming is met de voorwaardes in § 4. en met de beginselen van de democratische rechtsstaat.
3. Een rechtspersoon is gerechtigd op de rechten in dit hoofdstuk voor zover door de aard van de rechten en door de aard van deze rechtspersoon is vereist.
## § 2. Klassieke burgerrechten
### Artikel 9. Gelijkheid
Alle mensen die zich in het Koninkrijk bevinden zijn gelijk voor de wet en genieten de volledige en gelijke bescherming door het recht.
### Artikel 10. Discriminatie
1. De staat mag niemand discrimineren op grond van ras, kleur, geslacht, seksuele oriëntatie, gender, leeftijd, geloof, geweten, overtuiging, etniciteit of maatschappelijke herkomst, geboorte, burgelijke staat, zwangerschap, cultuur, noch taal.
2. Gelijkheid omvat het volledige en gelijke genot van alle rechten en vrijheden. De landen kunnen wettelijke maatregelen treffen om de gelijkheid van personen met een feitelijk achterstand te bevorderen.
3. Discriminatie op een van de in lid 1 opgesomde gronden is verboden, tenzij er vastgesteld wordt dat deze grond is gerechtvaardigd teneinde het doel ingevolge lid 2.
4. De landen moeten wetgeving maken om discriminatie te voorkómen en om gelijkheid te bevorderen.
### Artikel 11. Menswaardigheid
Iedereen wordt als waardig mens geboren en heeft recht op respectering en bescherming van deze waardigheid.
### Artikel 12. Leven
Niemand mag wederrechtelijke van het leven worden beroofd.
### Artikel 13. Slavernij
Niemand mag in slavernij, diensbaarheid of horigheid verkeren.
### Artikel 14. Doodstraf
Niemand mag ter dood worden veroordeeld.
### Artikel 15. Foltering
Niemand mag worden onderworpen aan folteringen, noch aan onmenselijke of vernederende behandelingen of bestraffingen.
### Artikel 16. Dwangarbeid
Niemand mag worden gedwongen arbeid te verrichten, behalve in de gevallen bij wet bepaald:
   - als straf voor een misdrijf waartoe hij rechtmatig veroordeeld is;
   - als dienst van militaire aard, of, in het geval van gewetensbezwaren, als dienst gevorderd in plaats van de verplichte militaire dienst;
   - als dienst gevorderd in het geval van een noodtoestand die het leven of het welzijn van de gemeenschap bedrijgt;
   - als dienst welke onderdeel uitmaakt van de normale burgerplichten.
### Artikel 16. Onschendbaarheid
1. Iedereen heeft recht op vrijheid en onschendbaarheid van zijn persoon.
2. Niemand mag de vrijheid worden ontnomen, behalve in de gevallen bij de wet bepaald:
   - indien hij op rechtmatige wijze is gedetineerd ingevolge de rechtmatige veroordeling door een bevoegde strafrechter;
   - indien hij op rechtmatige wijze is gearresteerd of gedetineerd,
       - wegens het niet naleven van een rechtsgeldig rechterlijk bevel, of
       - teneinde de naleving van een door het recht voorgeschreven plicht te verzekeren;
   - indien hij op rechtmatige wijze is gearresteerd of gedetineerd teneinde voor de bevoegde strafrechter te worden geleid,
       - wanneer er een redelijke verdenking bestaat, dat hij een strafbaar feit heeft begaan, of
       - indien het redelijkerwijs noodzakelijk is hem te beletten een strafbaar feit te begaan of te ontvuchten nadat hij dit heeft begaan;
   - in het geval van rechtmatige detentie van een minderjarige,
       - met het doel toe te zien op zijn opvoeding, of
       - in het geval van zijn rechtmatige detentie, teneinde hem voor de bevoegde jeugdstrafrechter te geleiden;
   - in het geval van rechtmatige detentie van personen ter voorkoming van de verspreiding van besmettelijke ziekten, van geesteszieken, van verslaafden aan alcohol of verdovende middelen of van landlopers;
### Artikel 16. Rechtsbijstand
1. Iedereen heeft recht op rechtsbijstand, dit geldt zowel in rechte als in administratief beroep.
2. De staat betaalt de rechtsbijstand voor minder draagkrachtigen.

## § 3. Sociale burgerrechten
