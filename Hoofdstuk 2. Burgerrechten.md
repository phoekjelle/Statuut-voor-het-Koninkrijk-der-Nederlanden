# Hoofdstuk 2. Burgerrechten
## § 1. Inleiding en toepassing
### Artikel 7. Rechten
De burgerrechten vormen de basis van de democratische rechtsstaat en de samenleving in het Koninkrijk. Dit hoofdstuk omvat klassieke en de sociale burgerrechten:
   - De klassieke burgerrechten verplichten de overheid om iedereen menswaardig en gelijk in rechten behandelen zonder machtsmisbruik of willekeur.
   - De sociale burgerrechten verplichten de overheid om de maatschappelijke voorzieningen te verschaffen aan de mensen die dat nodig hebben.
### Artikel 8. Toepassing
1. In de wet omvat het woord “iedereen” alle geboren en levende mensen die zich in het Koninkrijk bevinden of aan het gezag daarvan onderworpen zijn; het woord “niemand” sluit al diezelfde mensen uit.
2. Een bepaling in dit hoofdstuk bindt een natuurlijke of rechtspersoon indien, en voor zover, deze toepasbaar is met inachtneming van de aard van het recht en de aard van enig door het recht opgelegde plicht.
2. Bij de toepassing van een bepaling in dit hoofdstuk op een natuurlijke of rechtspersoon ingevolge het eerste lid:
   - moet de rechter teneinde gevolg te geven aan een recht in dit hoofdstuk de regels van het gemeen recht toepassen, of indien nodig ontwikkelen, voor zover de wet geen gevolg geeft aan dat recht;
   - kan de rechter regels van het gemeen recht ontwikkelen om het recht te beperken, mits deze beperking in overeenstemming is met de voorwaardes in § 4. en met de beginselen van de democratische rechtsstaat.
3. Een rechtspersoon is gerechtigd op de rechten in dit hoofdstuk voor zover door de aard van de rechten en door de aard van deze rechtspersoon is vereist.
## § 2. Klassieke burgerrechten
### Artikel 9. Menswaardigheid
Iedereen wordt als waardig mens geboren en heeft het recht dat die waardigheid wordt gerespecteerd en beschermd.
### Artikel 10. Gelijkheid
1. Iedereen is gelijk voor de wet en geniet de volledige en gelijke bescherming door het recht.
2. De staat mag niemand discrimineren op grond van ras, geslacht, gender, zwangerschap, huwelijk staat, etniciteit, seksuele oriëntatie, kleur, leeftijd, geloof, geweten, overtuiging, kultuur, taal noch geboorte.
### Artikel 11. Leven
Iedereen heeft recht op leven; niemand mag wederrechtelijk van het leven worden beroofd.
### Artikel 12. Slavernij
Niemand mag worden onderworpen aan slavernij of horigheid. Dit recht mag niet worden ingeperkt.
### Artikel 13. Doodstraf of onmenselijke straf
Niemand mag worden onderworpen aan de doodstraf, folteringen, noch aan een onmenselijke of vernederende behandeling of bestraffing. Dit recht mag niet worden ingeperkt.
### Artikel 14. Dwangarbeid
Niemand mag worden onderworpen aan dwangarbeid, behoudens de bij wet bepaalde gevallen inzake:
   - de militaire dienstplicht;
   - de arbeid die gewoonlijk van gedetineerden wordt vereist;
   - de arbeid die deel uitmaakt van de normale burgerplichten.
### Artikel 15. Vrijheid en veiligheid van zijn persoon
1. Iedereen heeft recht op vrijheid en veiligheid van zijn persoon. Niemand mag zijn vrijheid worden ontnomen, behalve in de navolgende gevallen en overeenkomstig de procedure bij wet voorzien:
   - indien de betrokkene op rechtmatige wijze is gedetineerd ingevolge de veroordeling door een daartoe bevoegde strafrechter;
   - indien de betrokkene op rechtmatige wijze is gearresteerd of gedetineerd, wegens het niet naleven van een overeenkomstig de wet door een daartoe bevoegde 

        b. indien hij op rechtmatige wijze is gearresteerd of gedetineerd, wegens het niet naleven van een overeenkomstig de wet door een gerecht gegeven bevel of teneinde de nakoming van een door de wet voorgeschreven verplichting te verzekeren;

        c. indien hij op rechtmatige wijze is gearresteerd of gedetineerd teneinde voor de bevoegde rechterlijke instantie te worden geleid, wanneer er een redelijke verdenking bestaat, dat hij een strafbaar feit heeft begaan of indien het redelijkerwijs noodzakelijk is hem te beletten een strafbaar feit te begaan of te ontvluchten nadat hij dit heeft begaan;

        d. in het geval van rechtmatige detentie van een minderjarige met het doel toe te zien op zijn opvoeding of in het geval van zijn rechtmatige detentie, teneinde hem voor de bevoegde instantie te geleiden;

        e. in het geval van rechtmatige detentie van personen ter voorkoming van de verspreiding van besmettelijke ziekten, van geesteszieken, van verslaafden aan alcohol of verdovende middelen of van landlopers;

        f. in het geval van rechtmatige arrestatie of detentie van een persoon teneinde hem te beletten op onrechtmatige wijze het land binnen te komen, of van een persoon waartegen een uitwijzings- of uitleveringsprocedure hangende is.

    2 Een ieder die gearresteerd is moet onverwijld en in een taal die hij verstaat op de hoogte worden gebracht van de redenen van zijn arrestatie en van alle beschuldigingen die tegen hem zijn ingebracht.

    3 Een ieder die is gearresteerd of gedetineerd, overeenkomstig lid 1.c van dit artikel, moet onverwijld voor een rechter worden geleid of voor een andere magistraat die door de wet bevoegd verklaard is rechterlijke macht uit te oefenen en heeft het recht binnen een redelijke termijn berecht te worden of hangende het proces in vrijheid te worden gesteld. De invrijheidstelling kan afhankelijk worden gesteld van een waarborg voor de verschijning van de betrokkene ter terechtzitting.

    4 Een ieder, wie door arrestatie of detentie zijn vrijheid is ontnomen, heeft het recht voorziening te vragen bij het gerecht opdat deze spoedig beslist over de rechtmatigheid van zijn detentie en zijn invrijheidstelling beveelt, indien de detentie onrechtmatig is.

    5 Een ieder die het slachtoffer is geweest van een arrestatie of een detentie in strijd met de bepalingen van dit artikel, heeft recht op schadeloosstelling.
    
### Artikel 16. Rechtsbijstand
1. Iedereen heeft recht op rechtsbijstand, dit geldt zowel in rechte als in administratief beroep.
2. De staat betaalt de rechtsbijstand voor minder draagkrachtigen.

## § 3. Sociale burgerrechten
