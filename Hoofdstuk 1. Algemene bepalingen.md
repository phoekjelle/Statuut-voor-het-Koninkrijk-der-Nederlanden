# Hoofdstuk 1. Algemene bepalingen
### Artikel 1. Democratische rechtsstaat
1. Het Koninkrijk is een democratische rechtsstaat.
2. Het Koninkrijk respecteert en waarborgt:
   - de mensenrechten en de menselijke waardigheid;
   - de 
   - de gelijkheid van iedereen voor het recht;
   - de rechtszekerheid en -toegankelijkheid;
   - het algemeen kiesrecht voor volwassenen in een parlementair meerpartijenstelsel;
   - de regelmatigheid van representatieve democratische verkiezingen;
   - de scheiding van de machten en de onafhankelijkheid van de rechtsspraak;
   - de overige fundamentele rechtsbeginselen.
### Artikel 2. Oppergezag van het Statuut
Dit Statuut is de hoogste wet van het Koninkrijk; wettelijke voorschriften vinden geen toepassing toepassing, indien deze toepassing niet verenigbaar is met de bepalingen van het Statuut of met de beginselen van de democratische rechtsstaat.
### Artikel 3. Koning
1. De Koning is het symbool van de natie en de eenheid van het volk; hij ontleent zijn positie aan de wil van het volk, bij wie de soevereine macht berust.
2. Het koningschap vererft; Willem I, Prins van Oranje-Nassau wordt als stamvader beschouwd.
3. Een organieke rijkswet:
     - bepaalt hoe het koningschap overgaat in buitengewone omstandigheden;
     - regelt de geldelijke voorzieningen voor de Koning;
     - regelt de waarneming van het koningschap in buitengewone omstandigheden.
#### Overgangsbepaling
Vóórdat de organieke rijkswet ingevolge van lid 3 is aangenomen, blijft de Grondwet voor het Koninkrijk in deze zaken voorzien.
### Artikel 4. Federale staat
1. Het Koninkrijk is een federale staat, samengesteld uit de landen.
2. Aruba, Curaçao, Nederland en Sint-Maarten zijn de landen binnen het Koninkrijk.
3. Bij rijkswet kunnen Bonaire, Saba en Sant-Eustatius elk een land binnen het Koninkrijk worden, ingevolge lid 2, maar dit vereist een meerderheid van ja-stemmen in een referendum.
4. Alles wat verder het referendum betreft wordt geregeld bij organieke rijkswet.
### Artikel 5. Residuele bevoegdheden 
1. De federale overheid bezit slechts de bevoegdheden die haar uitdrukkelijk bij of krachtens het Statuut of een rijkswet zijn toegekend.
2. De landen bezitten slechts de bevoegdheden die hun uitdrukkelijk bij of krachtens hun Staatsregelingen of hun wetgeving zijn toegekend.
### Artikel 6. Staatsregelingen van de landen
De landen regelen hun staatsinrichting in hun eigen Staatsregelingen; om historische redenen omvat de Grondwet de Staatsregeling van Nederland. Om de leesbaarheid van het Statuut te vergroten wordt met de woorden “Staatsregelingen van de landen” en de grammaticale vervoegingen daarvan tevens de Grondwet als Staatsregeling van Nederland bedoeld.
