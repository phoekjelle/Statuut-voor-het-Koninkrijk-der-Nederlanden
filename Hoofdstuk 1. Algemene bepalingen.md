# Hoofdstuk 1. Algemene bepalingen
### Artikel 1. Democratische rechtsstaat
1. Het Koninkrijk is een democratische rechtsstaat.
2. Het Koninkrijk respecteert en waarborgt:
   - de grondrechten en de menselijke waardigheid;
   - de gelijkheid van iedereen voor de wet;
   - het legaliteitsbeginsel, de rechtszekerheid en de rechtstoegankelijkheid;
   - het algemeen kiesrecht voor volwassenen in regelmatige, representatieve verkiezingen;
   - het parlementaire meerpartijenstelsel;
   - de onafhankelijkheid van de rechtsspraak;
   - de overige fundamentele rechtsbeginselen.
### Artikel 2. Oppergezag van het Statuut
Dit Statuut is de hoogste wet van het Koninkrijk; de wettelijke voorschriften hiermee in strijd, missen rechtskracht, en de verplichtingen hierin opgelegd, moeten worden nageleefd.
### Artikel 3. Koning
1. De Koning is het symbool van de natie en de eenheid van het volk; hij ontleent zijn positie aan de wil van het volk, bij wie de soevereine macht berust.
2. Het koningschap vererft; Koning Willem I, Prins van Oranje-Nassau wordt als stamvader beschouwd.
3. Een organieke rijkswet:
     - bepaalt hoe het koningschap overgaat in buitengewone omstandigheden;
     - regelt de geldelijke voorzieningen voor de Koning;
     - regelt de waarneming van het koningschap in buitengewone omstandigheden.
#### Overgangsbepaling
Vóórdat de organieke rijkswet ingevolge van lid 3 zal zijn aangenomen, blijft de Grondwet voor het Koninkrijk hierin voorzien.
### Artikel 4. Federale staat
1. Het Koninkrijk is een federale staat, samengesteld uit de landen.
2. Aruba, Curaçao, Nederland en Sint-Maarten zijn de landen binnen het Koninkrijk.
3. Ingevolge het tweede lid kunnen Bonaire, Saba en Sant-Eustatius elk een land binnen het Koninkrijk worden, maar dit vereist een meerderheid van ja-stemmen in een lokaal referendum, krachtens organieke rijkswet gehouden.
4. De organieke rijkswet regelt alles wat verder het referendum betreft.
### Artikel 5. Residuele bevoegdheden 
1. De federale overheid bezit slechts de bevoegdheden die haar uitdrukkelijk bij of krachtens het Statuut of een rijkswet zijn toegekend.
2. De landen bezitten slechts de bevoegdheden die hun uitdrukkelijk bij of krachtens hun Staatsregelingen of hun wetgeving zijn toegekend.
### Artikel 6. Staatsregelingen van de landen
De landen regelen hun staatsinrichting in hun eigen Staatsregelingen; om historische redenen omvat de Grondwet de Staatsregeling van Nederland. Om de leesbaarheid van het Statuut te vergroten wordt met de woorden “Staatsregelingen van de landen” en de grammaticale vervoegingen daarvan tevens de Grondwet als Staatsregeling van Nederland bedoeld.
