# Hoofdstuk 1. Algemene bepalingen
### Artikel 1.
1. Het Koninkrijk is een democratische rechtsstaat.
2. Het Koninkrijk respecteert en waarborgt:
   - de menselijke waardigheid en de mensenrechten;
   - de rechtsgelijkheid, de rechtszekerheid en de rechtstoegankelijkheid;
   - het algemeen kiesrecht voor volwassenen in regelmatige en vrije verkiezingen;
   - de deugdelijkheid van het bestuur en het parlementaire meerpartijenstelsel;
   - de onafhankelijkheid van de rechtsspraak;
   - de overige fundamentele rechtsbeginselen.
### Artikel 2.
Dit Statuut is de hoogste wet van het Koninkrijk; de wettelijke voorschriften hiermee in strijd, missen rechtskracht, en de verplichtingen hierin opgelegd, moeten worden nageleefd.
### Artikel 3.
1. De Koning is het symbool van de natie en de eenheid van het volk; hij ontleent zijn positie aan de wil van het volk, bij wie de soevereine macht berust.
2. Het koningschap vererft; Koning Willem I, Prins van Oranje-Nassau wordt als stamvader beschouwd.
3. Ten minste de Koning, zijn echtgenoot (echtgenote) en zijn kinderen zijn lid van het Koninklijk Huis.
4. Een organieke rijkswet:
   - bepaalt hoe het koningschap overgaat in buitengewone omstandigheden;
   - bepaalt de hoogte van het salaris van de Koning, dat van zijn echtgenoot (echtgenote) en dat van zijn kinderen die de leeftijd van 18 jaar bereikt hebben, maar geen van hen zal een andere vergoeding ontvangen dan hun salaris;
   - bepaalt wie de overige leden van het Koninklijk Huis zijn;
   - regelt de hoogte van de vergoedingen voor de door overige leden van het Koninklijk Huis gemaakte kosten wegens hun koninklijke verplichtingen;
   - regelt de overige voorzieningen voor de Koning;
   - regelt de waarneming van het koningschap in buitengewone omstandigheden.
#### Overgangsbepaling
Vóórdat de organieke rijkswet zoals bedoeld in het vierde lid zal zijn aangenomen, blijft de Grondwet voor het Koninkrijk in deze zaken voorzien.
### Artikel 4.
1. Aruba, Curaçao, Nederland en Sint-Maarten zijn de landen binnen het Koninkrijk.
2. Bonaire, Saba en Sint-Eustatius kunnen elk een land binnen het Koninkrijk worden, maar dit vereist een meerderheid van ja-stemmen in een lokaal referendum, dat krachtens organieke rijkswet wordt gehouden.
3. De uitslag van het referendum zal de kracht hebben van een rijkswet; hij is bindend.
4. De organieke rijkswet regelt alles wat verder het referendum betreft.
### Artikel 5.
1. Alleen de onderwerpen uitdrukkelijk bij het Statuut, of in gemeen overleg bij rijkswet, als zodanig bepaald, zijn de aangelegenheden van het Koninkrijk.
2. In het Statuut wordt met het woord “wet” bedoeld de wet zoals deze door de 
2. Geen macht wordt uitgeoefend dan uit kracht van de wet op de manier die de wet voorschrijft.
