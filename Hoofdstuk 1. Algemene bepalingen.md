# Hoofdstuk 1. Algemene bepalingen
## Artikel 1. Federatie
1. Het Koninkrijk is een federale Staat, samengesteld uit de landen.
2. Het Koninkrijk omvat de landen: Aruba, Curaçao, Nederland en Sint-Maarten.
3. Elk van de eilanden: Bonaire, Saba en Sint-Eustatius kan bij rijkswet een land ingevolge het tweede lid worden, mits de meerderheid van stemmen in een op dat eiland uitgeschreven referendum de landwording ondersteunt. Alles wat verder zo een referendum betreft, zal vooraf in een rijkswet worden geregelt.
## Artikel 2. Democratische rechtsstaat
1. Het Koninkrijk is een democratische rechtsstaat.
2. Het Koninkrijk eerbiedigt en waarborgt de menselijke waardigheid, de gelijkheid van allen voor de wet, de rechtszekerheid en de overige fundamentele menselijke rechten en vrijheden.
## Artikel 3. Koning
1. De Koning is het symbool van de natie en de eenheid van het volk; hij ontleent zijn positie aan de wil van het volk, bij wie de soevereine macht berust.
2. Het koningschap vererft of gaat in buitengewone omstandigheden anders over volgens regels te stellen bij organieke rijkswet.
3. Zo een organieke rijkswet regelt:
   - geldelijke voorzieningen voor de Koning;
   - de waarneming van het koningschap in buitengewone omstandigheden.
### Overgangsbepaling
Het tweede en derde lid van dit artikel treden pas in werking als zo een organieke rijkswet is aangenomen; vóór die tijd voorziet de Grondwet hierin.
## Artikel 4. Oppergezag van het Statuut
1. Dit Statuut is de hoogste wet binnen het Koninkrijk; de wetgeving die hiermee in strijd is, is ongeldig.
2. De federale overheid bezit alléén de bevoegdheden die uitdrukkelijk bij of krachtens het Statuut of de rijkswet tot aangelegenheid van het Koninkrijk zijn verklaard.
